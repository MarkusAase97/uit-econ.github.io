---
title: Sok-2011 Bærekraftig økonomisk vekst
subtitle: 10 STP
image: https://raw.githubusercontent.com/uit-econ/hovedside/main/assets/img/Sok-2011.jpg
category: semester4

caption:
  title: Sok-2011
  subtitle: Bærekraftig økonomisk vekst
  thumbnail: https://raw.githubusercontent.com/uit-econ/hovedside/main/assets/img/Sok-2011.jpg
---
 

I løpet av de to siste århundrene har verdenen opplevd en enestående vekst i materiell velferd og befolkningsstørrelse. Andelen av verdens befolkning som lever i ekstrem fattigdom har minket markant, og levealderen har økt. I samme periode har verdenen opplevd stigende temperaturer og minkende biodiversitet.

Kurset har som mål å gi kandidaten kunnskap, ferdigheter og generell kompetanse innenfor bærekraftig økonomisk vekst. Kandidater vil lære hvordan nivå og vekst i materiell velferd bestemmes på lang sikt, hvordan vi kan forstå forskjeller i velferd mellom ulike land og over tid, og de utfordringer verden står overfor i forhold til klimaendringer og ødeleggelse av miljø. 

Hva lærer du?

### Kunnskap

Kandidaten

- Har bred kunnskap om grunnleggende teorier innenfor økonomisk vekst
- Har kunnskap om drivkrefter bak demografiske endringer, inklusive befolkningsvekst, og konsekvensene av dette på økonomisk vekst
- Kjenner til hvordan økonomisk vekst og befolkningsvekst påvirker og blir påvirket av fattigdom og inntektsfordeling. 
- Har kunnskap om hvordan endelige ressurser, markedssvikt og klimaendringer påvirker økonomisk vekst og vice versa.
- Kjenner til forsknings- og utviklingsarbeid innenfor makroøkonomiske teorier om økonomisk vekst og bærekraftig vekst.
- Kan oppdatere sin kunnskap innenfor teorier om bærekraftig økonomisk vekst.
- Kjenner til historie og tradisjoner knyttet til økonomisk vekst, samt egenarten og plassen i samfunnet for disse faglige områder
 

### Ferdigheter

Kandidaten

Kan bruke teorier om økonomisk vekst på grunnleggende praktiske og teoretiske problemstillinger og gjøre rede for sine valg. Herunder gi en teoretisk og analytisk beskrivelse av og begrunnelse for:
- Hva som driver økonomisk vekst på lang sikt og årsaker til at noen land er rike og andre er fattige
- Hvordan teknologisk utvikling og endelige ressurser påvirker mulighetene til økonomisk vekst
- Hvordan demografi henger sammen med økonomisk vekst
- Hvordan ikke-fornybare naturressurser og klimaendringer påvirker mulighetene for økonomisk vekst og velferd
- Institusjoner og statens rolle for bærekraftig vekst i en verden med markedssvikt, endelige og ikke-fornybare ressurser

</br>

- Kan reflektere over egen faglig utøvelse innenfor økonomisk vekst og justere denne under veiledning
- Kan finne, vurdere og henvise til informasjon og fagstoff innenfor bærekraftig økonomisk vekst og knytte dette til en problemstilling
- Kan bruke relevante matematiske verktøy sammen med grafisk og muntlig illustrasjon for å analysere problemstillinger knyttet til økonomisk vekst.
- Kan bruke relevant data for å gjøre enkle empiriske analyser knyttet til bærekraftig økonomisk vekst.
 

### Generell kompetanse

Kandidaten

- Har innsikt i relevante problemstillinger innenfor bærekraftig økonomisk vekst
- Kan planlegge og gjennomføre arbeidsoppgaver og prosjekter og benytte teorier innenfor bærekraftig økonomisk vekst for å analysere problemstillinger knyttet til disse faglige områder i tråd med etiske krav og retningslinjer
- Kan formidle sentrale teorier, problemstillinger og løsninger innenfor bærekraftig økonomisk vekst.
- Har evne til å synliggjøre problemstillingen og løsningen både i grafisk, analytisk og i muntlig form.
- Kan utveksle synspunkter med andre med ulik bakgrunn innenfor teorier om bærekraftig økonomisk vekst og delta i diskusjoner om utvikling av god praksis
- Kjenner til nytenking innenfor teorier om bærekraftig økonomisk vekst


 
