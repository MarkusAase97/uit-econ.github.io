---
title: Sok-2013 Økonomisk globalisering
subtitle: 10 STP
image: https://raw.githubusercontent.com/uit-econ/hovedside/main/assets/img/Sok-2013.jpg
category: semester5

caption:
  title: Sok-2013
  subtitle: Økonomisk globalisering
  thumbnail: https://raw.githubusercontent.com/uit-econ/hovedside/main/assets/img/Sok-2013.jpg
---
Økonomisk globalisering kan defineres som verdensomspennende (global) gjensidig avhengighet gjennom handel i varer og tjenester, flyt av kapital og arbeidskraft samt informasjon og idéer. Den har økt dramatisk over de siste 200 år, men ikke uavbrutt. Det var en markert nedgang mellom første og annen verdenskrig og den seneste tiden med handelskrig mellom verdens to største økonomier, pandemi og Brexit viser tydelig at vi ikke kan ta økende globalisering for gitt.

 

I kurset tar vi for oss samfunnsøkonomiske tilnærminger til noen sentrale former for globalisering: modeller for handel og flyt av arbeidskraft og kapital mellom land (internasjonal økonomi), og modeller for handel og arbeidsvandring mellom regioner (geografisk økonomi). Vi ser også på hvordan effekter av globalisering kan analyseres empirisk basert på å kombinere ulike teoretiske tilnærminger, strukturell økonometri, og tilgjengelige data (kvantitativ spatial økonomi).


Hva lærer du

### Kunnskap
Kandidaten har

·        kjennskap til globalisering i et historisk perspektiv

·        kjennskap til datakilder og empiriske tilnærminger som kan brukes for empiriske analyser

·        kunnskap om positive og negative sider ved globalisering

·        kunnskap om samfunnsøkonomiske modeller som kan forklare sentrale trekk ved globalisering

                                                                                                                                                                             

### Ferdigheter
Kandidaten kan

·         begrunne og sette opp relevante samfunnsøkonomiske rammeverk for prinsipielle analyser

·         utføre enkle modellbaserte analyser

·         tolke implikasjoner og resultater fra kvantitative spatiale modeller

 

### Generell kompetanse
Kandidaten

·         forstår betydningen og relevansen av generelle likevektsmodeller sammenlignet med partielle modeller

·         kan på selvstendig grunnlag finne fram til forskningslitteratur og begrunne hvorfor den er relevant

·         kan lese og forstå forskningslitteratur og formidle forskningsbasert innsikt til ikke-økonomer

 

 
